Yāmunācāryaḥ: Saṃvitsiddhiḥ

ekam evādvitīyaṃ tad brahmety upaniṣadvacaḥ //

ekam evādvitīyaṃ tad brahmety upaniṣadvacaḥ //

brahmaṇo 'nyasya sadbhāvaṃ nanu tat pratiṣedhati //

brahmaṇo 'nyasya sadbhāvaṃ nanu tat pratiṣedhati //

atra brūmo 'dvitīyoktau samāsaḥ ko vivakṣitaḥ //

atra brūmo 'dvitīyoktau samāsaḥ ko vivakṣitaḥ //

kiṃsvit tatpuruṣaḥ kiṃ vā bahuvrīhir athocyatām //

kiṃsvit tatpuruṣaḥ kiṃ vā bahuvrīhir athocyatām //

pūrvasminn uttaras tāvat prādhānyena vivakṣyate //

pūrvasminn uttaras tāvat prādhānyena vivakṣyate //

padārthas tatra tad brahma tato 'nyat sadṛśaṃ tu vā //

padārthas tatra tad brahma tato 'nyat sadṛśaṃ tu vā //

tadviruddham atho vā syāt triṣv apy anyan na bādhate //

tadviruddham atho vā syāt triṣv apy anyan na bādhate //

anyatve sadṛśatve vā dvitīyaṃ siddhyati dhruvam //

anyatve sadṛśatve vā dvitīyaṃ siddhyati dhruvam //

viruddhatve dvitīyena tṛtīyaṃ prathamaṃ tu vā //

viruddhatve dvitīyena tṛtīyaṃ prathamaṃ tu vā //

brahma prāpnoti yasmāt tad dvitīyena virudhyate //

brahma prāpnoti yasmāt tad dvitīyena virudhyate //

ataḥ saprathamāḥ sarve tṛtīyādyartharāśayaḥ //

ataḥ saprathamāḥ sarve tṛtīyādyartharāśayaḥ //

dvitīyena tathā spṛṣṭvā svasthās tiṣṭhanty abādhitāḥ //

dvitīyena tathā spṛṣṭvā svasthās tiṣṭhanty abādhitāḥ //

nanu nañ brahmaṇo 'nyasya sarvasyaiva niṣedhakam //

nanu nañ brahmaṇo 'nyasya sarvasyaiva niṣedhakam //

dvitīyagrahaṇaṃ yasmāt sarvasyaivopalakṣaṇam //

dvitīyagrahaṇaṃ yasmāt sarvasyaivopalakṣaṇam //

naivaṃ niṣedho na hy asmād dvitīyasyāvagamyate //

naivaṃ niṣedho na hy asmād dvitīyasyāvagamyate //

tato 'nyat tadviruddhaṃ vā sadṛśaṃ vātra vakti saḥ //

tato 'nyat tadviruddhaṃ vā sadṛśaṃ vātra vakti saḥ //

dvitīyaṃ yasya naivāsti tad brahmeti vivakṣite //

dvitīyaṃ yasya naivāsti tad brahmeti vivakṣite //

satyādilakṣaṇoktīnām apalakṣaṇatā bhavet //

satyādilakṣaṇoktīnām apalakṣaṇatā bhavet //

advitīye dvitīyārthanāstitāmātragocare //

advitīye dvitīyārthanāstitāmātragocare //

svaniṣṭhatvān nañarthasya na syād brahmapadānvayaḥ //

svaniṣṭhatvān nañarthasya na syād brahmapadānvayaḥ //

dvitīyaśūnyatā tatra brahmaṇo na viśeṣaṇam //

dvitīyaśūnyatā tatra brahmaṇo na viśeṣaṇam //

viśeṣaṇe vā tad brahma tṛtīyaṃ prathamaṃ tu vā //

viśeṣaṇe vā tad brahma tṛtīyaṃ prathamaṃ tu vā //

prasaktaṃ pūrvavat sarvaṃ bahuvrīhau samasyati //

prasaktaṃ pūrvavat sarvaṃ bahuvrīhau samasyati //

brahmaṇaḥ prathamā ye ca tṛtīyādyā jagattraye //

brahmaṇaḥ prathamā ye ca tṛtīyādyā jagattraye //

brahma praty advitīyatvāt svasthās tiṣṭhanty abādhitāḥ //

brahma praty advitīyatvāt svasthās tiṣṭhanty abādhitāḥ //

kiṃca tatra bahuvrīhau samāse saṃśrite sati //

kiṃca tatra bahuvrīhau samāse saṃśrite sati //

vṛttyarthasya nañarthasya na padārthāntarānvayaḥ //

vṛttyarthasya nañarthasya na padārthāntarānvayaḥ //

saty arthāntarasambandhe ṣaṣṭhī yasyeti yujyate //

saty arthāntarasambandhe ṣaṣṭhī yasyeti yujyate //

dvitīyavastunāstitvaṃ na brahma na viśeṣaṇam //

dvitīyavastunāstitvaṃ na brahma na viśeṣaṇam //

asattvān na hy asad brahma bhaven nāpi viśeṣaṇam //

asattvān na hy asad brahma bhaven nāpi viśeṣaṇam //

tasmāt prapañcasadbhāvo nādvaitaśrutibādhitaḥ //

tasmāt prapañcasadbhāvo nādvaitaśrutibādhitaḥ //

svapramāṇabalāt siddhaḥ śrutyā cāpy anumoditaḥ //

svapramāṇabalāt siddhaḥ śrutyā cāpy anumoditaḥ //

tenādvitīyaṃ brahmeti śruter artho 'yam ucyate //

tenādvitīyaṃ brahmeti śruter artho 'yam ucyate //

dvitīyagaṇanāyogyo nāsīd asti bhaviṣyati //

dvitīyagaṇanāyogyo nāsīd asti bhaviṣyati //

samo vābhyadiko vāsya yo dvitīyas tu gaṇyate //

samo vābhyadiko vāsya yo dvitīyas tu gaṇyate //

yato 'sya vibhavavyūhakalāmātram idaṃ jagat //

yato 'sya vibhavavyūhakalāmātram idaṃ jagat //

dvitīyavāgāspadatāṃ pratipadyeta tat katham //

dvitīyavāgāspadatāṃ pratipadyeta tat katham //

yathā colanṛpaḥ samrāḍ advitīyo 'dya bhūtale //

yathā colanṛpaḥ samrāḍ advitīyo 'dya bhūtale //

iti tattulyanṛpatinivāraṇaparaṃ vacaḥ //

iti tattulyanṛpatinivāraṇaparaṃ vacaḥ //

na tu tadbhṛtyatatputrakalatrādiniṣedhakam //

na tu tadbhṛtyatatputrakalatrādiniṣedhakam //

tathā surāsuranarabrahmabrahmāṇḍakoṭayaḥ //

tathā surāsuranarabrahmabrahmāṇḍakoṭayaḥ //

kleśakarmavipākādyair aspṛṣṭasyākhileśituḥ //

kleśakarmavipākādyair aspṛṣṭasyākhileśituḥ //

jñānādiṣāḍguṇyanidher acintyavibhavasya tāḥ //

jñānādiṣāḍguṇyanidher acintyavibhavasya tāḥ //

viṣṇor vibhūtimahimasamudradrapsavipruṣaḥ //

viṣṇor vibhūtimahimasamudradrapsavipruṣaḥ //

kaḥ khalv aṅgulibhaṅgena samudrān saptasaṅkhyayā //

kaḥ khalv aṅgulibhaṅgena samudrān saptasaṅkhyayā //

gaṇayan gaṇayed ūrmiphenabudbudavipruṣaḥ //

gaṇayan gaṇayed ūrmiphenabudbudavipruṣaḥ //

yathaika eva savitā na dvitīyo nabhaḥsthale //

yathaika eva savitā na dvitīyo nabhaḥsthale //

ity uktyā na hi sāvitrā niṣidhyante 'tra raśmayaḥ //

ity uktyā na hi sāvitrā niṣidhyante 'tra raśmayaḥ //

yathā pradhānasaṅkhyeyasaṅkhyāyāṃ naiva gaṇyate //

yathā pradhānasaṅkhyeyasaṅkhyāyāṃ naiva gaṇyate //

saṅkhyā pṛthaksatī tatra saṅkhyeyānyapadārthatvat //

saṅkhyā pṛthaksatī tatra saṅkhyeyānyapadārthatvat //

tathā 

tathā -

pādo 'sya viśvā bhūtāni tripād asyāmṛtaṃ divi //

pādo 'sya viśvā bhūtāni tripād asyāmṛtaṃ divi //

iti bruvañ jagat sarvam itthambhāve nyaveśayat //

iti bruvañ jagat sarvam itthambhāve nyaveśayat //

tathā 

tathā -

etāvān asya mahimā tato jyāyastaro hi saḥ //

etāvān asya mahimā tato jyāyastaro hi saḥ //

yatrānyan na vijānāti sa bhūmodaram antaram //

yatrānyan na vijānāti sa bhūmodaram antaram //

kurute 'sya bhayaṃ vyaktam ityādiśrutayaḥ parāḥ //

kurute 'sya bhayaṃ vyaktam ityādiśrutayaḥ parāḥ //

meror ivāṇur yasyedaṃ brahmāṇḍam akhilaṃ jagat //

meror ivāṇur yasyedaṃ brahmāṇḍam akhilaṃ jagat //

ityādikāḥ samastasya taditthambhāvatāparāḥ //

ityādikāḥ samastasya taditthambhāvatāparāḥ //

vācārambhaṇamātraṃ tu jagat sthāvarajaṅgamam //

vācārambhaṇamātraṃ tu jagat sthāvarajaṅgamam //

vikārajātaṃ kūṭasthaṃ mūlakāraṇam eva sat //

vikārajātaṃ kūṭasthaṃ mūlakāraṇam eva sat //

ananyat kāraṇāt kāryaṃ pāvakād visphuliṅgavat //

ananyat kāraṇāt kāryaṃ pāvakād visphuliṅgavat //

mṛttikālohabījādinānādṛṣṭāntavistaraiḥ //

mṛttikālohabījādinānādṛṣṭāntavistaraiḥ //

(cf. ChāUp 6.4--6)

nāśakad dagdhum analas tṛṇaṃ majjayituṃ jalam //

nāśakad dagdhum analas tṛṇaṃ majjayituṃ jalam //

(cf. KeUp 3.14--28)

na vāyuś calituṃ śaktas tac chaktyāpyāyanād ṛte //

na vāyuś calituṃ śaktas tac chaktyāpyāyanād ṛte //

ekapradhānavijñānād vijñātam akhilaṃ bhavet //

ekapradhānavijñānād vijñātam akhilaṃ bhavet //

(cf. ChāUp 6.1.3ff.)

ityādivedavacanatanmūlāptāgamair api //

ityādivedavacanatanmūlāptāgamair api //

brahmātmanātmalābho 'yaṃ prapañcaś cidacinmayaḥ //

brahmātmanātmalābho 'yaṃ prapañcaś cidacinmayaḥ //

iti pramīyate brāhmī vibhūtir na niṣidhyate //

iti pramīyate brāhmī vibhūtir na niṣidhyate //

tanniṣedhe samastasya mithyātvāl lokavedayoḥ //

tanniṣedhe samastasya mithyātvāl lokavedayoḥ //

vyavahārās tu lupyeraṃs tathā syād brahmadhīr api //

vyavahārās tu lupyeraṃs tathā syād brahmadhīr api //

vyāvahārikasatyatvān mṛṣatve 'py aviruddhatā //

vyāvahārikasatyatvān mṛṣatve 'py aviruddhatā //

pratyakṣāder iti mataṃ prāg eva samadūduṣam //

pratyakṣāder iti mataṃ prāg eva samadūduṣam //

ataś copaniṣajjātabrahmādvaitadhiyā jagat //

ataś copaniṣajjātabrahmādvaitadhiyā jagat //

na bādhyate vibhūtitvād brahmaṇaś cety avasthitam //

na bādhyate vibhūtitvād brahmaṇaś cety avasthitam //

nanu sattve prapañcasya nāstīti pratyayaḥ katham //

nanu sattve prapañcasya nāstīti pratyayaḥ katham //

asattve vā kathaṃ tasminn astīti pratyayo bhavet //

asattve vā kathaṃ tasminn astīti pratyayo bhavet //

sadasattvaṃ tathaikasya viruddhatvād asambhavi //

sadasattvaṃ tathaikasya viruddhatvād asambhavi //

sadasatpratyayaprāptaviruddhadvandvasaṅgame //

sadasatpratyayaprāptaviruddhadvandvasaṅgame //

tayor anyatarārthasya niścayābhāvahetutaḥ //

tayor anyatarārthasya niścayābhāvahetutaḥ //

sadasattvaṃ prapañcasya jainās tu pratijānate //

sadasattvaṃ prapañcasya jainās tu pratijānate //

sattvaprāptiṃ puraḥkṛtya nāstīti pratyayodayāt //

sattvaprāptiṃ puraḥkṛtya nāstīti pratyayodayāt //

sadā sattvaṃ prapañcasya sāṅkhyās tu pratipedire //

sadā sattvaṃ prapañcasya sāṅkhyās tu pratipedire //

sadasatpratyayaprāptaviruddhadvandvasaṅkaṭe //

sadasatpratyayaprāptaviruddhadvandvasaṅkaṭe //

virodhaparihārārthaṃ sattvāsattvāṃśabhaṅgataḥ //

virodhaparihārārthaṃ sattvāsattvāṃśabhaṅgataḥ //

sadasadbhyām anirvācyaṃ prapañcaṃ kecid ūcire //

sadasadbhyām anirvācyaṃ prapañcaṃ kecid ūcire //

sattvāsattve vibhāgena deśakālādibhedataḥ //

sattvāsattve vibhāgena deśakālādibhedataḥ //

ghaṭāder iti manvānā vyavasthām apare jaguḥ //

ghaṭāder iti manvānā vyavasthām apare jaguḥ //

tad evaṃ vādisaṃmardāt saṃśaye samupasthite //

tad evaṃ vādisaṃmardāt saṃśaye samupasthite //

nirṇayaḥ kriyate tatra mīmāṃsakamatena tu //

nirṇayaḥ kriyate tatra mīmāṃsakamatena tu //

ghaṭasvarūpe nāstitvam astitvaṃ yady abūbudhat //

ghaṭasvarūpe nāstitvam astitvaṃ yady abūbudhat //

syād eva yugapat sattvam asattvaṃ ca ghaṭādiṣu //

syād eva yugapat sattvam asattvaṃ ca ghaṭādiṣu //

idānīm idam atrāsti nāstīty evaṃvidhā yataḥ //

idānīm idam atrāsti nāstīty evaṃvidhā yataḥ //

deśakāladaśābhedād astināstīti no dhiyaḥ //

deśakāladaśābhedād astināstīti no dhiyaḥ //

ato deśādibhedena sadasattvaṃ ghaṭādiṣu //

ato deśādibhedena sadasattvaṃ ghaṭādiṣu //

vyavasthitaṃ nirastatvād vādasyeha na sambhavaḥ //

vyavasthitaṃ nirastatvād vādasyeha na sambhavaḥ //

nanu deśādisambandhaḥ sata evopapadyate //

nanu deśādisambandhaḥ sata evopapadyate //

na deśakālasambandhād asataḥ sattvam iṣyate //

na deśakālasambandhād asataḥ sattvam iṣyate //

sambandho dvyāśrayas tasmāt sataḥ sattvaṃ sadā bhavet //

sambandho dvyāśrayas tasmāt sataḥ sattvaṃ sadā bhavet //

asataḥ kārakaiḥ sattvaṃ janmanety atidurghaṭam //

asataḥ kārakaiḥ sattvaṃ janmanety atidurghaṭam //

ādyantavān prapañco 'taḥ satkakṣyāntarniveśyate //

ādyantavān prapañco 'taḥ satkakṣyāntarniveśyate //

uktaṃ ca-

uktaṃ ca--

ādāv ante ca yan nāsti nāsti madhye 'pi tat tathā //

ādāv ante ca yan nāsti nāsti madhye 'pi tat tathā //

iti

iti

ato niścitasadbhāvaḥ sadā sann abhyupeyatām //

ato niścitasadbhāvaḥ sadā sann abhyupeyatām //

asataḥ sarvadāsattvaṃ janyayogāt khapuṣpavat //

asataḥ sarvadāsattvaṃ janyayogāt khapuṣpavat //

asattve na viśeṣo 'sti prāgatyantāsator iha //

asattve na viśeṣo 'sti prāgatyantāsator iha //

śvetaketum upādāya tat tvam ity api yac chrutam //

śvetaketum upādāya tat tvam ity api yac chrutam //

(cf. ChāUp 6.9.4)

ṣaṣṭhaprapāṭhake tasya kuto mukhyārthasambhavaḥ //

ṣaṣṭhaprapāṭhake tasya kuto mukhyārthasambhavaḥ //

kārpaṇyaśokaduḥkhārtaś cetanas tvampadoditaḥ //

kārpaṇyaśokaduḥkhārtaś cetanas tvampadoditaḥ //

sarvajñaḥ satyasaṅkalpo niḥsīmasukhasāgaraḥ //

sarvajñaḥ satyasaṅkalpo niḥsīmasukhasāgaraḥ //

tatpadārthas tayor aikyaṃ tejastimiravat katham //

tatpadārthas tayor aikyaṃ tejastimiravat katham //

tvamarthasthe taṭasthe vā (tadarthasthe vibhedake) //

tvamarthasthe taṭasthe vā (tadarthasthe vibhedake) //

guṇe tattvampadaśrutyor aikārthyaṃ dūravāritam //

guṇe tattvampadaśrutyor aikārthyaṃ dūravāritam //

ajñatvasarvaveditvaduḥkhitvasukhitādike //

ajñatvasarvaveditvaduḥkhitvasukhitādike //

viśeṣaṇe vā ciddhātor athavāpy upalakṣaṇe //

viśeṣaṇe vā ciddhātor athavāpy upalakṣaṇe //

viruddhaguṇasaṅkrānter bhedaḥ syāt tvaṃtadarthayoḥ //

viruddhaguṇasaṅkrānter bhedaḥ syāt tvaṃtadarthayoḥ //

vācyaikadeśabhaṅgena cidekavyaktiniṣṭhatā //

vācyaikadeśabhaṅgena cidekavyaktiniṣṭhatā //

so 'yaṃ gaur itivat tattvam padayor ity apeśalam //

so 'yaṃ gaur itivat tattvam padayor ity apeśalam //

deśakāladaśābhedād ekasminn api dharmiṇi //

deśakāladaśābhedād ekasminn api dharmiṇi //

viruddhadvandvasaṅkrānteḥ so 'yaṃ gaur iti yujyate //

viruddhadvandvasaṅkrānteḥ so 'yaṃ gaur iti yujyate //

svaprakāśasya ciddhātor viruddhadvandvasaṅgatau //

svaprakāśasya ciddhātor viruddhadvandvasaṅgatau //

na vyavasthāpakaṃ kiṃcid deśakāladaśādike //

na vyavasthāpakaṃ kiṃcid deśakāladaśādike //

nirdhūtanikhiladvandvasvaprakāśe cidātmani //

nirdhūtanikhiladvandvasvaprakāśe cidātmani //

dvaitānarthabhramābhāvāc chāstraṃ nirviṣayaṃ bhavet //

dvaitānarthabhramābhāvāc chāstraṃ nirviṣayaṃ bhavet //

etena satyakāmatvajagatkāraṇatādayaḥ //

etena satyakāmatvajagatkāraṇatādayaḥ //

mā(yopādhau) pare 'dhyastāḥ śokamohādayaḥ punaḥ //

mā(yopādhau) pare 'dhyastāḥ śokamohādayaḥ punaḥ //

avidyopādhike jīve vibhāgeneti yan matam //

avidyopādhike jīve vibhāgeneti yan matam //

kṣudrabrahmavidām etan mataṃ prāg eva dūṣitam //

kṣudrabrahmavidām etan mataṃ prāg eva dūṣitam //

citsvarūpe viśiṣṭe vā māyāvidyādyupādhayaḥ //

citsvarūpe viśiṣṭe vā māyāvidyādyupādhayaḥ //

pūrvasmin sarvasaṅkaryaṃ parajīvāvibhāgataḥ //

pūrvasmin sarvasaṅkaryaṃ parajīvāvibhāgataḥ //

uttarasminn api tathā viśiṣṭam api cid yadi //

uttarasminn api tathā viśiṣṭam api cid yadi //

citsvarūpaṃ hi nirbhedaṃ māyāvidyādyupādhibhiḥ //

citsvarūpaṃ hi nirbhedaṃ māyāvidyādyupādhibhiḥ //

vibhinnam iva vibhrāntaṃ viśisṭaṃ ca (iti manyate) //

vibhinnam iva vibhrāntaṃ viśisṭaṃ ca (iti manyate) //

taṭasthāvasthitā dharmāḥ svarūpaṃ na spṛśanti kim //

taṭasthāvasthitā dharmāḥ svarūpaṃ na spṛśanti kim //

na hi daṇḍiśiraschedād devadatto na hiṃsitaḥ //

na hi daṇḍiśiraschedād devadatto na hiṃsitaḥ //

acidaṃśavyapohena cidekapariśeṣatā //

acidaṃśavyapohena cidekapariśeṣatā //

atas tat tvam asītyāder artha ity apy asundaram //

atas tat tvam asītyāder artha ity apy asundaram //

abrahmānātmatābhāve pratyakcit pariśiṣyate //

abrahmānātmatābhāve pratyakcit pariśiṣyate //

tattvampadadvayaṃ jīvaparatādātmyagocaram //

tattvampadadvayaṃ jīvaparatādātmyagocaram //

tan mukhyavṛtti tādātmyam api vastudvayāśrayam //

tan mukhyavṛtti tādātmyam api vastudvayāśrayam //

bhedābhedavikalpas tu yas tvayā paricoditaḥ //

bhedābhedavikalpas tu yas tvayā paricoditaḥ //

abhedābhedino 'satye bandhe sati nirarthakaḥ //

abhedābhedino 'satye bandhe sati nirarthakaḥ //

abhedo bhedamardī tu svāśrayībhūtavastunoḥ //

abhedo bhedamardī tu svāśrayībhūtavastunoḥ //

bhedaḥ parasparānātmyaṃ bhāvānām evam etayoḥ //

bhedaḥ parasparānātmyaṃ bhāvānām evam etayoḥ //

svarūpam abhyupetyaiva bhedābhedavikalpayoḥ //

svarūpam abhyupetyaiva bhedābhedavikalpayoḥ //

(bādhanam) tena vāgbādhād virodhena nigṛhyase //

(bādhanam) tena vāgbādhād virodhena nigṛhyase //

bhinnābhinnatvasambandhasadasattvavikalpanam //

bhinnābhinnatvasambandhasadasattvavikalpanam //

pratyakṣānubhavāpāstaṃ kevalaṃ kaṇṭhaśoṣaṇam //

pratyakṣānubhavāpāstaṃ kevalaṃ kaṇṭhaśoṣaṇam //

nīle nīlamatir yādṛg utpale nīladhīr hi sā //

nīle nīlamatir yādṛg utpale nīladhīr hi sā //

nīlam utpalam evedam iti sākṣāc cakāsti naḥ //

nīlam utpalam evedam iti sākṣāc cakāsti naḥ //

yathā viditasaṃyogasambandhe 'pyakṣagocare //

yathā viditasaṃyogasambandhe 'pyakṣagocare //

bhedābhedādidustarkavikalpādhānavibhramaḥ //

bhedābhedādidustarkavikalpādhānavibhramaḥ //

tadvat tādātmyasambandhe śrutipratyakṣamūlake //

tadvat tādātmyasambandhe śrutipratyakṣamūlake //

śrutidaṇḍena dustarkavikalpabhramavāraṇam //

śrutidaṇḍena dustarkavikalpabhramavāraṇam //

nirdoṣāpauruṣeyī ca śrutir atyartham ādarāt //

nirdoṣāpauruṣeyī ca śrutir atyartham ādarāt //

asakṛt tat tvam ity āha tādātmyaṃ brahmajīvayoḥ //

asakṛt tat tvam ity āha tādātmyaṃ brahmajīvayoḥ //

brahmānandahradāntastho muktātmā sukham edhate //

brahmānandahradāntastho muktātmā sukham edhate //

phale ca phalino 'bhāvān mokṣasyāpuruṣārthatā //

phale ca phalino 'bhāvān mokṣasyāpuruṣārthatā //

ekaśeṣe hi ciddhātoḥ kasya mokṣaḥ phalaṃ bhavet //

ekaśeṣe hi ciddhātoḥ kasya mokṣaḥ phalaṃ bhavet //

kiṃca prapañcarūpeṇa kā nu saṃvid vivartate //

kiṃca prapañcarūpeṇa kā nu saṃvid vivartate //

na tāvad ghaṭadhīs tasyām asatyām api darśanāt //

na tāvad ghaṭadhīs tasyām asatyām api darśanāt //

na hi tasyām ajātāyāṃ naṣṭāyāṃ vākhilaṃ jagat //

na hi tasyām ajātāyāṃ naṣṭāyāṃ vākhilaṃ jagat //

nāstīti śakyate vaktum uktau pratyakṣabādhanāt //

nāstīti śakyate vaktum uktau pratyakṣabādhanāt //

nāpy anyasaṃvit tannāśe 'py anyeṣām upalambhanāt //

nāpy anyasaṃvit tannāśe 'py anyeṣām upalambhanāt //

nanu saṃvid abhinnaikā na tasyām asti bhedadhīḥ //

nanu saṃvid abhinnaikā na tasyām asti bhedadhīḥ //

ghaṭādayo hi bhidyante na tu sā citprakāśanāt //

ghaṭādayo hi bhidyante na tu sā citprakāśanāt //

ghaṭadhīḥ paṭasaṃvittisamaye nāvabhāti cet //

ghaṭadhīḥ paṭasaṃvittisamaye nāvabhāti cet //

naivaṃ ghaṭo hi nābhāti sā sphuraty eva tu sphuṭam //

naivaṃ ghaṭo hi nābhāti sā sphuraty eva tu sphuṭam //

ghaṭavyāvṛttasaṃvittir atha na sphuratīti cet //

ghaṭavyāvṛttasaṃvittir atha na sphuratīti cet //

tadvyāvṛttipadenāpi kiṃ saivoktāthavetarat //

tadvyāvṛttipadenāpi kiṃ saivoktāthavetarat //

saiva cedbhāsate 'nyac cen na brūmas tasya bhāsanam //

saiva cedbhāsate 'nyac cen na brūmas tasya bhāsanam //

kiṃcāsyāḥ svaprakāśāyā nīrūpāyā na hi svataḥ //

kiṃcāsyāḥ svaprakāśāyā nīrūpāyā na hi svataḥ //

ṛte viṣayanānātvān nānātvāvagrahabhramaḥ //

ṛte viṣayanānātvān nānātvāvagrahabhramaḥ //

na vastu vastudharmo vā na pratyakṣo na laiṅgikaḥ //

na vastu vastudharmo vā na pratyakṣo na laiṅgikaḥ //

ghaṭādivedyabhedo 'pi kevalaṃ bhramalakṣaṇaḥ //

ghaṭādivedyabhedo 'pi kevalaṃ bhramalakṣaṇaḥ //

yadā tadā tadāyatto dhībhedāvagrahodayaḥ //

yadā tadā tadāyatto dhībhedāvagrahodayaḥ //

kutaḥ kutastarāṃ tasya paramārthatvasambhavaḥ //

kutaḥ kutastarāṃ tasya paramārthatvasambhavaḥ //

kiṃca svayamprakāśasya svato vā parato 'pi vā //

kiṃca svayamprakāśasya svato vā parato 'pi vā //

prāgabhāvādisiddhiḥ syāt svatas tāvan na yujyate //

prāgabhāvādisiddhiḥ syāt svatas tāvan na yujyate //

svasmin sati viruddhatvād abhāvasyānavasthiteḥ //

svasmin sati viruddhatvād abhāvasyānavasthiteḥ //

svanimittaprakāśasya svasyābhāve 'py asambhavāt //

svanimittaprakāśasya svasyābhāve 'py asambhavāt //

ananyagocaratvena cito na parato 'pi ca //

ananyagocaratvena cito na parato 'pi ca //

kiṃca vedyasya bhedāder na ciddharmatvasambhavaḥ //

kiṃca vedyasya bhedāder na ciddharmatvasambhavaḥ //

rūpādivad ataḥ saṃvid advitiyā svayamprabhā //

rūpādivad ataḥ saṃvid advitiyā svayamprabhā //

atas tadbhedam āśritya yad vikalpādijalpitam //

atas tadbhedam āśritya yad vikalpādijalpitam //

tad avidyāvilāso 'yam iti brahmavido viduḥ //

tad avidyāvilāso 'yam iti brahmavido viduḥ //

hanta brahmopadeśo 'yaṃ śraddadhāneṣu śobhate //

hanta brahmopadeśo 'yaṃ śraddadhāneṣu śobhate //

vayam aśraddadhānāḥ smo ye yuktiṃ prārthayāmahe //

vayam aśraddadhānāḥ smo ye yuktiṃ prārthayāmahe //

pratipramātṛviṣayaṃ parasparavilakṣaṇāḥ //

pratipramātṛviṣayaṃ parasparavilakṣaṇāḥ //

aparokṣaṃ prakāśante sukhaduḥkhādivad dhiyaḥ //

aparokṣaṃ prakāśante sukhaduḥkhādivad dhiyaḥ //

sambandhivyaṅgyabhedasya saṃyogecchādikasya naḥ //

sambandhivyaṅgyabhedasya saṃyogecchādikasya naḥ //

na hi bhedaḥ svato nāsti nāpratyakṣaś ca saṃmataḥ //

na hi bhedaḥ svato nāsti nāpratyakṣaś ca saṃmataḥ //

yadi sarvagatā nityā saṃvid evābhyupeyate //

yadi sarvagatā nityā saṃvid evābhyupeyate //

tataḥ sarvaṃ sadā bhāyān na vā kiṃcit kadācana //

tataḥ sarvaṃ sadā bhāyān na vā kiṃcit kadācana //

tadānīṃ na hi vedyasya sannidhītarakāritā //

tadānīṃ na hi vedyasya sannidhītarakāritā //

vyavasthā ghaṭate vitter vyomavadvaibhavāśrayāt //

vyavasthā ghaṭate vitter vyomavadvaibhavāśrayāt //

nāpi kāraṇabhedena nityāyās tadabhāvataḥ //

nāpi kāraṇabhedena nityāyās tadabhāvataḥ //

na ca svarūpanānātvāt tadekatvaparigrahāt //

na ca svarūpanānātvāt tadekatvaparigrahāt //

tataś ca badhirāndhādeḥ śabdādigrahaṇaṃ bhavet //

tataś ca badhirāndhādeḥ śabdādigrahaṇaṃ bhavet //

guruśiṣyādibhedaś ca nirnimittaḥ prasajyate //

guruśiṣyādibhedaś ca nirnimittaḥ prasajyate //

nanu naḥ saṃvido bhinnaṃ sarvaṃ nāma na kiṃcana //

nanu naḥ saṃvido bhinnaṃ sarvaṃ nāma na kiṃcana //

ataḥ sarvaṃ sadā bhāyād ity akāṇḍe 'nuyujyate //

ataḥ sarvaṃ sadā bhāyād ity akāṇḍe 'nuyujyate //

idam ākhyāhi bhoḥ kiṃ nu nīlādir na prakāśate //

idam ākhyāhi bhoḥ kiṃ nu nīlādir na prakāśate //

prakāśamāno nīlādiḥ saṃvido vā na bhidyate //

prakāśamāno nīlādiḥ saṃvido vā na bhidyate //

ādau pratītisubhago nirvāho lokavedayoḥ //

ādau pratītisubhago nirvāho lokavedayoḥ //

yataḥ padapadārthādi na kiṃcid avabhāsate //

yataḥ padapadārthādi na kiṃcid avabhāsate //

dvitīye saṃvido 'dvaitaṃ vyāhanyeta samīhitam //

dvitīye saṃvido 'dvaitaṃ vyāhanyeta samīhitam //

yady ayaṃ vividhākāraprapañcaḥ saṃvidātmakaḥ //

yady ayaṃ vividhākāraprapañcaḥ saṃvidātmakaḥ //

sāpi saṃvit tadātmeti yato nānā prasajyate //

sāpi saṃvit tadātmeti yato nānā prasajyate //

na cāvidyāvilāsatvād bhedābhedānirūpaṇā //

na cāvidyāvilāsatvād bhedābhedānirūpaṇā //

sā hi nyāyānalaspṛṣṭā jāṭuṣābharaṇāyate //

sā hi nyāyānalaspṛṣṭā jāṭuṣābharaṇāyate //

tathā hi yady avidyeyaṃ vidyābhāvātmikeṣyate //

tathā hi yady avidyeyaṃ vidyābhāvātmikeṣyate //

nirupākhyasvabhāvatvāt sā na kiṃcin niyacchati //

nirupākhyasvabhāvatvāt sā na kiṃcin niyacchati //

arthāntaram avidyā cet sādhvī bhedānirūpaṇā //

arthāntaram avidyā cet sādhvī bhedānirūpaṇā //

arthānarthāntaratvādivikalpo 'syā na yujyate //

arthānarthāntaratvādivikalpo 'syā na yujyate //

vidyāto 'rthāntaraṃ cāsāv iti suvyāhṛtaṃ vacaḥ //

vidyāto 'rthāntaraṃ cāsāv iti suvyāhṛtaṃ vacaḥ //

athārthāntarabhāvo 'pi tasyās te bhrāntikalpitaḥ //

athārthāntarabhāvo 'pi tasyās te bhrāntikalpitaḥ //

hantaivaṃ saty avidyaiva vidyā syāt paramārthataḥ //

hantaivaṃ saty avidyaiva vidyā syāt paramārthataḥ //

kiṃca śuddhājaḍā saṃvid avidyeyaṃ tu nedṛśī //

kiṃca śuddhājaḍā saṃvid avidyeyaṃ tu nedṛśī //

tat kena hetunā seyam anyaiva na nirūpyate //

tat kena hetunā seyam anyaiva na nirūpyate //

api ceyam avidyā te yadabhāvādirūpiṇī //

api ceyam avidyā te yadabhāvādirūpiṇī //

sā vidyā kiṃ nu saṃvittir vedyaṃ vā veditāthavā //

sā vidyā kiṃ nu saṃvittir vedyaṃ vā veditāthavā //

vedyatve veditṛtve ca nāsyās tābhyāṃ nivartanam //

vedyatve veditṛtve ca nāsyās tābhyāṃ nivartanam //

na hi jñānād ṛte 'jñānam anyatas te nivartate //

na hi jñānād ṛte 'jñānam anyatas te nivartate //

saṃvid eveti cet tasyā nanu bhāvād asambhavaḥ //

saṃvid eveti cet tasyā nanu bhāvād asambhavaḥ //

kiṃceyaṃ tadviruddhā vā na tasyāḥ kvāpi sambhavaḥ //

kiṃceyaṃ tadviruddhā vā na tasyāḥ kvāpi sambhavaḥ //

yato 'khilaṃ jagad vyāptaṃ vidyayaivādvitīyayā //

yato 'khilaṃ jagad vyāptaṃ vidyayaivādvitīyayā //

abhāvo 'nyo viruddho vā saṃvido 'pi yadīṣyate //

abhāvo 'nyo viruddho vā saṃvido 'pi yadīṣyate //

tadānīṃ saṃvidadvaitapratijñāṃ dūratas tyaja //

tadānīṃ saṃvidadvaitapratijñāṃ dūratas tyaja //

kiṃcāsau kasya jīvasya ko jīvo yasya seti cet //

kiṃcāsau kasya jīvasya ko jīvo yasya seti cet //

nanv evam asamādhānam anyonyāśrayaṇaṃ bhavet //

nanv evam asamādhānam anyonyāśrayaṇaṃ bhavet //

narte jīvād avidyā syān na ca jīvas tayā vinā //

narte jīvād avidyā syān na ca jīvas tayā vinā //

na bījāṅkuratulyatvaṃ jīvotpatter ayogataḥ //

na bījāṅkuratulyatvaṃ jīvotpatter ayogataḥ //

brahmaṇaś cen na sarvajñaṃ kathaṃ tad bambhramīti te //

brahmaṇaś cen na sarvajñaṃ kathaṃ tad bambhramīti te //

avidyākṛtadehātmapratyayādhīnatā na te //

avidyākṛtadehātmapratyayādhīnatā na te //

brahmasarvajñabhāvasya tatsvābhāvikatāśruteḥ //

brahmasarvajñabhāvasya tatsvābhāvikatāśruteḥ //

bhedāvabhāsagarbhatvād atha sarvajñatā mṛṣā //

bhedāvabhāsagarbhatvād atha sarvajñatā mṛṣā //

tata evāmṛṣā kasmān na syāc chabdāntarādivat //

tata evāmṛṣā kasmān na syāc chabdāntarādivat //

yathā śabdāntarābhyāsasaṅkhyādyāḥ śāstrabhedakāḥ //

yathā śabdāntarābhyāsasaṅkhyādyāḥ śāstrabhedakāḥ //

bhedāvabhāsagarbhāś ca yathārthās tādṛśī na kim //

bhedāvabhāsagarbhāś ca yathārthās tādṛśī na kim //

sarvajñe nityamukte 'pi yady ajñānasya sambhavaḥ //

sarvajñe nityamukte 'pi yady ajñānasya sambhavaḥ //

tejasīva tamas tasmān na nivarteta kenacit //

tejasīva tamas tasmān na nivarteta kenacit //

sarvajñatvādivacanaprāmāṇyaṃ vyāvahārikam //

sarvajñatvādivacanaprāmāṇyaṃ vyāvahārikam //

tāttvikaṃ tu pramāṇatvam advaitavacasām iti //

tāttvikaṃ tu pramāṇatvam advaitavacasām iti //

niyāmakaṃ na paśyāmo nirbandhāt tāvakād ṛte //

niyāmakaṃ na paśyāmo nirbandhāt tāvakād ṛte //

āśrayapratiyogitve parasparavirodhinī //

āśrayapratiyogitve parasparavirodhinī //

kathaṃ vaikarasaṃ brahma sad iti pratipadyate //

kathaṃ vaikarasaṃ brahma sad iti pratipadyate //

pratyaktvenāśrayo brahmarūpeṇa pratiyogi cet //

pratyaktvenāśrayo brahmarūpeṇa pratiyogi cet //

(em.; pratyaktatvenāśrayo Ed \unmetrical)

rūpabhedaḥ kutastyo 'yaṃ yady avidyāprasādajaḥ //

rūpabhedaḥ kutastyo 'yaṃ yady avidyāprasādajaḥ //

nanu sāpi tadāyattety anyonyāśrayaṇaṃ punaḥ //

nanu sāpi tadāyattety anyonyāśrayaṇaṃ punaḥ //

avastutvād avidyāyāḥ (naitat taddūṣaṇaṃ yadi) //

avastutvād avidyāyāḥ (naitat taddūṣaṇaṃ yadi) //

vastuno dūṣaṇatvena tvayā kvedaṃ nirīkṣitam //

vastuno dūṣaṇatvena tvayā kvedaṃ nirīkṣitam //

(svasādhyasya puraḥ)kārād doṣo 'nyonyasamāśrayaḥ //

(svasādhyasya puraḥ)kārād doṣo 'nyonyasamāśrayaḥ //

na vastutvād avastutvād ity ato nedam uttaram //

na vastutvād avastutvād ity ato nedam uttaram //

kiṃca vidyā na ced (vastu vyavahāraḥ kutas tv ayam) //

kiṃca vidyā na ced (vastu vyavahāraḥ kutas tv ayam) //

(na caiṣa vyoma)puṣpādivyavahāravad iṣyate //

(na caiṣa vyoma)puṣpādivyavahāravad iṣyate //

nāpy avastv iti co(ktis te vastutāṃ tatra sādhayet) //

nāpy avastv iti co(ktis te vastutāṃ tatra sādhayet) //

(niṣidhyate) samastena nañā vastv iti cet (na tat) //

(niṣidhyate) samastena nañā vastv iti cet (na tat) //

samastena nañā vastu prathamaṃ yan niṣidhyate //

samastena nañā vastu prathamaṃ yan niṣidhyate //

pratiprasūtaṃ vyastena punas tad iti vastutā //

pratiprasūtaṃ vyastena punas tad iti vastutā //

ato na vastu nā(vastu yāvidyā tadbale sati) //

ato na vastu nā(vastu yāvidyā tadbale sati) //

(bhedo) na kaś cakāstiti vivakṣīr mā sma jātucit //

(bhedo) na kaś cakāstiti vivakṣīr mā sma jātucit //

kiṃca prapañcanirvāhajananī yeyam āśritā //

kiṃca prapañcanirvāhajananī yeyam āśritā //

avidyā sā kim ekaiva naikā vā tad idaṃ vada //

avidyā sā kim ekaiva naikā vā tad idaṃ vada //

tadāśrayaś ca saṃsārī tathaiko naika eva vā //

tadāśrayaś ca saṃsārī tathaiko naika eva vā //

sā ced ekā tataḥ saikā śukasya brahmavidyayā //

sā ced ekā tataḥ saikā śukasya brahmavidyayā //

pūrvam eva nirasteti vyarthas te muktaye śramaḥ //

pūrvam eva nirasteti vyarthas te muktaye śramaḥ //

syān mataṃ naiva te santi vāmadevaśukādayaḥ //

syān mataṃ naiva te santi vāmadevaśukādayaḥ //

yadvidyayā nirastatvān nādyāvidyeti codyate //

yadvidyayā nirastatvān nādyāvidyeti codyate //

muktāmuktādibhedo hi kalpito madavidyayā //

muktāmuktādibhedo hi kalpito madavidyayā //

dṛśyatvān māmakasvapnadṛśyabhedaprapañcavat //

dṛśyatvān māmakasvapnadṛśyabhedaprapañcavat //

yat punar brahmavidyātas teṣāṃ muktir abhūd iti //

yat punar brahmavidyātas teṣāṃ muktir abhūd iti //

vākyaṃ tat svāpnamuktyuktiyuktyā pratyūhyatām iti //

vākyaṃ tat svāpnamuktyuktiyuktyā pratyūhyatām iti //

nanv īdṛśānumānena svāvidyāparikalpitam //

nanv īdṛśānumānena svāvidyāparikalpitam //

prapañcaṃ sādhayaty anyaḥ kathaṃ pratyucyate tvayā //

prapañcaṃ sādhayaty anyaḥ kathaṃ pratyucyate tvayā //

tvadavidyānimittatve yo hetus te vivakṣitaḥ //

tvadavidyānimittatve yo hetus te vivakṣitaḥ //

sa eva hetus tasyāpi bhavet sarvajñasiddhivat //

sa eva hetus tasyāpi bhavet sarvajñasiddhivat //

ity anyonyaviruddhoktivyāhate bhavatāṃ mate //

ity anyonyaviruddhoktivyāhate bhavatāṃ mate //

mukham astīti yatkiṃcit pralapann iva lakṣyase //

mukham astīti yatkiṃcit pralapann iva lakṣyase //

yathā ca svāpnamuktyuktisadṛśī tadvimuktigīḥ //

yathā ca svāpnamuktyuktisadṛśī tadvimuktigīḥ //

tathaiva bhavato 'pīti vyartho mokṣāya te śramaḥ //

tathaiva bhavato 'pīti vyartho mokṣāya te śramaḥ //

yathā teṣām abhūtaiva purastād ātmavidyayā //

yathā teṣām abhūtaiva purastād ātmavidyayā //

muktir bhūtocyate tadvat parastād ātmavidyayā //

muktir bhūtocyate tadvat parastād ātmavidyayā //

abhāviny eva sā mithyā bhāvinīty apadiśyatām //

abhāviny eva sā mithyā bhāvinīty apadiśyatām //

santi ca svapnadṛṣṭāni dṛṣṭāntavacanāni te //

santi ca svapnadṛṣṭāni dṛṣṭāntavacanāni te //

nanu nedaṃ aniṣṭaṃ me yan muktir na bhaviṣyati //

nanu nedaṃ aniṣṭaṃ me yan muktir na bhaviṣyati //

ātmano nityamuktatvān nityasiddhaiva sā yataḥ //

ātmano nityamuktatvān nityasiddhaiva sā yataḥ //

tad idaṃ śāntikarmādau vetālāvāhanaṃ bhavet //

tad idaṃ śāntikarmādau vetālāvāhanaṃ bhavet //

yenaivaṃ sutarāṃ vyartho brahmavidyārjanaśramaḥ //

yenaivaṃ sutarāṃ vyartho brahmavidyārjanaśramaḥ //

avidyāpratibaddhatvād atha sā nityasaty api //

avidyāpratibaddhatvād atha sā nityasaty api //

asatīveti tadvyaktir vidyāphalam upeyate //

asatīveti tadvyaktir vidyāphalam upeyate //

hastastham eva hemādi vismṛtaṃ mṛgyate yathā //

hastastham eva hemādi vismṛtaṃ mṛgyate yathā //

yathā tad eva hastastham avagamyopaśāmyate //

yathā tad eva hastastham avagamyopaśāmyate //

tathaiva nityamuktātmasvarūpānavabodhataḥ //

tathaiva nityamuktātmasvarūpānavabodhataḥ //

saṃsāriṇas tathābhāvo vyajyate brahmavidyayā //

saṃsāriṇas tathābhāvo vyajyate brahmavidyayā //

hanta keyam abhivyaktir yā vidyāphalam iṣyate //

hanta keyam abhivyaktir yā vidyāphalam iṣyate //

svaprakāśasya ciddhātor yā svarūpapade sthitā //

svaprakāśasya ciddhātor yā svarūpapade sthitā //

saṃvit kiṃ saiva kiṃvāhaṃ brahmāsmītiti kidṛśī //

saṃvit kiṃ saiva kiṃvāhaṃ brahmāsmītiti kidṛśī //

yadi svarūpasaṃvit sā nityaiveti na tatphalam //

yadi svarūpasaṃvit sā nityaiveti na tatphalam //

atha brahmāham asmīti saṃvittir vyaktir iṣyate //

atha brahmāham asmīti saṃvittir vyaktir iṣyate //

nanu te brahmavidyā sā saiva tasyāḥ phalaṃ kathaṃ //

nanu te brahmavidyā sā saiva tasyāḥ phalaṃ kathaṃ //

kiṃca sā tat tvam asyādivākyajanyā bhavanmate //

kiṃca sā tat tvam asyādivākyajanyā bhavanmate //

utpattimaty anityeti muktasyāpi bhayaṃ bhavet //

utpattimaty anityeti muktasyāpi bhayaṃ bhavet //

api ca vyavahārajñāḥ sati puṣkalakāraṇe //

api ca vyavahārajñāḥ sati puṣkalakāraṇe //

kāryaṃ na jāyate yena tam āhuḥ pratibandhakam //

kāryaṃ na jāyate yena tam āhuḥ pratibandhakam //

iha kiṃ tad yad utpattum upakrāntaṃ svahetutaḥ //

iha kiṃ tad yad utpattum upakrāntaṃ svahetutaḥ //

avidyāpratibaddhatvād utpattiṃ na prapadyate //

avidyāpratibaddhatvād utpattiṃ na prapadyate //

na muktir nityasiddhatvān na brahmāsmīti dhīr api //

na muktir nityasiddhatvān na brahmāsmīti dhīr api //

na hi brahmāham asmīti saṃvitpuṣkalakāraṇam //

na hi brahmāham asmīti saṃvitpuṣkalakāraṇam //

saṃsāriṇas tadāstīti kathaṃ sā pratibadhyate //

saṃsāriṇas tadāstīti kathaṃ sā pratibadhyate //

yataḥ sā kāraṇābhāvād idānīṃ nopajāyate //

yataḥ sā kāraṇābhāvād idānīṃ nopajāyate //

na punaḥ pratibaddhatvād asthāne tena tadvacaḥ //

na punaḥ pratibaddhatvād asthāne tena tadvacaḥ //

kiṃcaiko jīva ity etad vastusthityā na yujyate //

kiṃcaiko jīva ity etad vastusthityā na yujyate //

avidyātatsamāśleṣajīvatvādi mṛṣā hi te //

avidyātatsamāśleṣajīvatvādi mṛṣā hi te //

prātibhāsikam ekatvaṃ pratibhāsaparāhatam //

prātibhāsikam ekatvaṃ pratibhāsaparāhatam //

yato naḥ pratibhāsante saṃsarantaḥ sahasraśaḥ //

yato naḥ pratibhāsante saṃsarantaḥ sahasraśaḥ //

āsaṃsārasamucchedaṃ vyavahārāś ca tatkṛtāḥ //

āsaṃsārasamucchedaṃ vyavahārāś ca tatkṛtāḥ //

abādhitāḥ pratīyante svapnavṛttavilakṣaṇāḥ //

abādhitāḥ pratīyante svapnavṛttavilakṣaṇāḥ //

tena yauktikam ekatvam api yuktiparāhatam //

tena yauktikam ekatvam api yuktiparāhatam //

pravṛttibhedānumitā viruddhamitivṛttayaḥ //

pravṛttibhedānumitā viruddhamitivṛttayaḥ //

tattatsvātmavad anye 'pi dehino 'śakyanihnavāḥ //

tattatsvātmavad anye 'pi dehino 'śakyanihnavāḥ //

yathānumeyād vahnyāder anumānā (?) vilakṣaṇāḥ //

yathānumeyād vahnyāder anumānā (?) vilakṣaṇāḥ //

pratyakṣaṃ (?) te tathānyebhyo jīvebhyo na pṛthak katham //

pratyakṣaṃ (?) te tathānyebhyo jīvebhyo na pṛthak katham //

na cec ceṣṭāviśeṣeṇa paro boddhānumīyate //

na cec ceṣṭāviśeṣeṇa paro boddhānumīyate //

vyavahāro 'valupyeta sarvo laukikavaidikaḥ //

vyavahāro 'valupyeta sarvo laukikavaidikaḥ //

na caupādhikabhedena meyamātṛvibhāgadhīḥ //

na caupādhikabhedena meyamātṛvibhāgadhīḥ //

svaśarīre 'pi tatprāpteḥ śiraḥpāṇyādibhedataḥ //

svaśarīre 'pi tatprāpteḥ śiraḥpāṇyādibhedataḥ //

yathā tatra śiraḥpāṇipādādau vedanodaye //

yathā tatra śiraḥpāṇipādādau vedanodaye //

anusandhānam ekatve tathā sarvatra te bhavet //

anusandhānam ekatve tathā sarvatra te bhavet //

prāyaṇān narakakleśāt prasūtivyasanād api //

prāyaṇān narakakleśāt prasūtivyasanād api //

cirātivṛttāḥ prāgjanmabhogā na smṛtigocarāḥ //

cirātivṛttāḥ prāgjanmabhogā na smṛtigocarāḥ //

yugapaj jāyamāneṣu (sukhaduḥkhādiṣu sphuṭaḥ) //

yugapaj jāyamāneṣu (sukhaduḥkhādiṣu sphuṭaḥ) //

āśrayāsaṅkaras tatra katham aikārthyavibhramaḥ //

āśrayāsaṅkaras tatra katham aikārthyavibhramaḥ //

na ca prātisvikāvidyākalpitasvasvadṛśyakaiḥ //

na ca prātisvikāvidyākalpitasvasvadṛśyakaiḥ //

jīvair anekair apy eṣā lokayātropapadyate //

jīvair anekair apy eṣā lokayātropapadyate //

paravārtānabhijñās te svasvasvapnaikadarśinaḥ //

paravārtānabhijñās te svasvasvapnaikadarśinaḥ //

kathaṃ pravartayeyus tāṃ saṅgādyekanibandhanām //

kathaṃ pravartayeyus tāṃ saṅgādyekanibandhanām //

kiṃca svayamprakāśatvavibhutvaikatvanityatāḥ //

kiṃca svayamprakāśatvavibhutvaikatvanityatāḥ //

tvadabhyupetā bādheran saṃvidas te 'dvitīyatām //

tvadabhyupetā bādheran saṃvidas te 'dvitīyatām //

saṃvid eva na te dharmāḥ siddhāyām api saṃvidi //

saṃvid eva na te dharmāḥ siddhāyām api saṃvidi //

vivādadarśanāt teṣu tadrūpāṇāṃ ca bhedataḥ //

vivādadarśanāt teṣu tadrūpāṇāṃ ca bhedataḥ //

na ca te bhrāntisiddhās te yenādvaitāvirodhinaḥ //

na ca te bhrāntisiddhās te yenādvaitāvirodhinaḥ //

tattvāvedakavedāntavākyasiddhā hi te guṇāḥ //

tattvāvedakavedāntavākyasiddhā hi te guṇāḥ //

ānandasvaprakāśatvanityatvamahimādy atha //

ānandasvaprakāśatvanityatvamahimādy atha //

brahmasvarūpam eveṣṭaṃ tatrāpidaṃ vivicyatām //

brahmasvarūpam eveṣṭaṃ tatrāpidaṃ vivicyatām //

brahmeti yāvan nirdiṣṭaṃ tanmātraṃ kiṃ sukhādayaḥ //

brahmeti yāvan nirdiṣṭaṃ tanmātraṃ kiṃ sukhādayaḥ //

athavā tasya te yad vā ta eva brahmasaṃjñinaḥ //

athavā tasya te yad vā ta eva brahmasaṃjñinaḥ //

ādye tattatpadāmnānavaiyarthyaṃ vedalokayoḥ //

ādye tattatpadāmnānavaiyarthyaṃ vedalokayoḥ //

pūrvoktanītyā bhedaś ca jagajjanmādikāraṇam //

pūrvoktanītyā bhedaś ca jagajjanmādikāraṇam //

abhyupetyaiva hi brahma vivādās teṣu vādinām //

abhyupetyaiva hi brahma vivādās teṣu vādinām //

dvitīye saiva tair eva brahmaṇaḥ sadvitīyatā //

dvitīye saiva tair eva brahmaṇaḥ sadvitīyatā //

tṛtīye brahma bhidyeta tanmātratvāt pade pade //

tṛtīye brahma bhidyeta tanmātratvāt pade pade //

tatsamūho 'thavā brahma taruvṛndavanādivat //

tatsamūho 'thavā brahma taruvṛndavanādivat //

prakarṣaś caprakāśaśca bhinnāv evārkavartinau //

prakarṣaś caprakāśaśca bhinnāv evārkavartinau //

tena na kvāpi vākyārtho 'vibhāgo 'sti nidarśanam //

tena na kvāpi vākyārtho 'vibhāgo 'sti nidarśanam //

jāḍyaduḥkhādyapohena yady ekatraiva vartitā //

jāḍyaduḥkhādyapohena yady ekatraiva vartitā //

jñānānandādiśabdānāṃ na sataḥ sadvitīyatā //

jñānānandādiśabdānāṃ na sataḥ sadvitīyatā //

apohāḥ kiṃ na santy eva santo vā nobhaye 'pi vā //

apohāḥ kiṃ na santy eva santo vā nobhaye 'pi vā //

sattve sat sadvitīyaṃ syāj jaḍādyātmakatetare //

sattve sat sadvitīyaṃ syāj jaḍādyātmakatetare //

sadasadvyatirekoktiḥ pūrvam eva parākṛtā //

sadasadvyatirekoktiḥ pūrvam eva parākṛtā //

tathātve ca ghaṭādibhyo brahmāpi na viśiṣyate //

tathātve ca ghaṭādibhyo brahmāpi na viśiṣyate //

kiṃ cāpohyajaḍatvādiviruddhārthāsamarpaṇe //

kiṃ cāpohyajaḍatvādiviruddhārthāsamarpaṇe //

naiva tat tad apohyeta tadekārthaiḥ padair iva //

naiva tat tad apohyeta tadekārthaiḥ padair iva //

pratiyogini dṛśye tu yā bhāvāntaramātradhīḥ //

pratiyogini dṛśye tu yā bhāvāntaramātradhīḥ //

saivābhāva itīhāpi sadbhis te sadvitīyatā //

saivābhāva itīhāpi sadbhis te sadvitīyatā //

bhūtabhautikabhedānāṃ sadasadvyatirekitā //

bhūtabhautikabhedānāṃ sadasadvyatirekitā //

kuto 'vasīyate kiṃ nu pratyakṣāder utāgamāt //

kuto 'vasīyate kiṃ nu pratyakṣāder utāgamāt //

pratyakṣādīni mānāni svaṃ svam arthaṃ yathāyatham //

pratyakṣādīni mānāni svaṃ svam arthaṃ yathāyatham //

vyavacchindanti jāyanta iti yāvat svasākṣikam //

vyavacchindanti jāyanta iti yāvat svasākṣikam //

yathāgrataḥ sthite nīle nīlimānyakathā na dhīḥ //

yathāgrataḥ sthite nīle nīlimānyakathā na dhīḥ //

ekākārā na hi tathā sphaṭike dhavale matiḥ //

ekākārā na hi tathā sphaṭike dhavale matiḥ //

kṣīre madhuradhīr yādṛṅ naiva nimbakaṣāyadhīḥ //

kṣīre madhuradhīr yādṛṅ naiva nimbakaṣāyadhīḥ //

vyavahārāś ca niyatāḥ sarve laukikavaidikāḥ //

vyavahārāś ca niyatāḥ sarve laukikavaidikāḥ //

satyaṃ pratītir asty asyā mūlaṃ nāstīti cen na tat //

satyaṃ pratītir asty asyā mūlaṃ nāstīti cen na tat //

sā ced asti tayā mūlaṃ kalpyatāṃ kāryabhūtayā //

sā ced asti tayā mūlaṃ kalpyatāṃ kāryabhūtayā //

kḷptaṃ cendriyaliṅgādi tadbhāvānuvidhānataḥ //

kḷptaṃ cendriyaliṅgādi tadbhāvānuvidhānataḥ //

yaugapadyakramāyogād vyavacchedavidhānayoḥ //

yaugapadyakramāyogād vyavacchedavidhānayoḥ //

aikyāyogāc ca bhedo na pratyakṣa iti yo bhramaḥ //

aikyāyogāc ca bhedo na pratyakṣa iti yo bhramaḥ //

bhedetaretarābhāvavivekāgrahaṇena saḥ //

bhedetaretarābhāvavivekāgrahaṇena saḥ //

svarūpam eva bhāvānāṃ pratyakṣeṇa parisphurat //

svarūpam eva bhāvānāṃ pratyakṣeṇa parisphurat //

bhedavyāhārahetuḥ syāt pratiyogivyapekṣayā //

bhedavyāhārahetuḥ syāt pratiyogivyapekṣayā //

yathā tanmātradhīr nānā nāstivyāhārasādhanī //

yathā tanmātradhīr nānā nāstivyāhārasādhanī //

hrasvadīrghatvabhedā vā yathaikatra ṣaḍaṅgule //

hrasvadīrghatvabhedā vā yathaikatra ṣaḍaṅgule //

evaṃ vyavasthitānekaprakārākāravattayā //

evaṃ vyavasthitānekaprakārākāravattayā //

pratyakṣasya prapañcasya tadbhāvo 'śakyanihnavaḥ //

pratyakṣasya prapañcasya tadbhāvo 'śakyanihnavaḥ //

āgamaḥ kāryaniṣṭhatvād īdṛśe 'rthe na tu pramā //

āgamaḥ kāryaniṣṭhatvād īdṛśe 'rthe na tu pramā //

prāmāṇye 'py anvayāyogyapadārthatvān nan bodhakaḥ //

prāmāṇye 'py anvayāyogyapadārthatvān nan bodhakaḥ //

nāsat pratīter bādhāc ca na sad ity api yan na tat //

nāsat pratīter bādhāc ca na sad ity api yan na tat //

pratīter eva sat kiṃ na bādhān nāsat kuto jagat //

pratīter eva sat kiṃ na bādhān nāsat kuto jagat //

tasmād avidyayaiveyam avidyā bhavatāśritā //

tasmād avidyayaiveyam avidyā bhavatāśritā //

kiṃca bhedaprapañcasya dharmo mithyātvalakṣaṇaḥ //

kiṃca bhedaprapañcasya dharmo mithyātvalakṣaṇaḥ //

mithyā vā paramārtho vā nādyaḥ kalpo 'yam añjasā //

mithyā vā paramārtho vā nādyaḥ kalpo 'yam añjasā //

tanmithyātve prapañcasya satyatvaṃ dūrapahnavam //

tanmithyātve prapañcasya satyatvaṃ dūrapahnavam //

(durapahnavam?)

pāramārthye 'pi tenaiva tavādvaitaṃ vihanyate //

pāramārthye 'pi tenaiva tavādvaitaṃ vihanyate //

sarvāny eva pramāṇāni svaṃ svam arthaṃ yathoditam //

sarvāny eva pramāṇāni svaṃ svam arthaṃ yathoditam //

asato 'rthāntarebhyaś ca vyavacchindanti bhānti naḥ //

asato 'rthāntarebhyaś ca vyavacchindanti bhānti naḥ //

tathā hīha ghaṭo 'stīti yeyaṃ dhīr upajāyate //

tathā hīha ghaṭo 'stīti yeyaṃ dhīr upajāyate //

sā tadā tasya nābhāvaṃ paṭatvaṃ vānumanyate //

sā tadā tasya nābhāvaṃ paṭatvaṃ vānumanyate //

nanv astīti yad uktaṃ kiṃ tanmātraṃ ghaṭa ity api //

nanv astīti yad uktaṃ kiṃ tanmātraṃ ghaṭa ity api //

arthāntaraṃ vā tanmātre sadadvaitaṃ prasajyate //

arthāntaraṃ vā tanmātre sadadvaitaṃ prasajyate //

arthāntaratve siddhaṃ tat sadasadbhyāṃ vilakṣaṇam //

arthāntaratve siddhaṃ tat sadasadbhyāṃ vilakṣaṇam //

yady evam asti brahmeti brahmaupaniṣadaṃ matam //

yady evam asti brahmeti brahmaupaniṣadaṃ matam //

ghaṭavatsadasattvābhyām anirvācyaṃ tavāpatet //

ghaṭavatsadasattvābhyām anirvācyaṃ tavāpatet //

ānandasatyajñānādinirdeśair eva vaidikaiḥ //

ānandasatyajñānādinirdeśair eva vaidikaiḥ //

brahmaṇo 'py atathābhāvas tvayaivaivaṃ samarthitaḥ //

brahmaṇo 'py atathābhāvas tvayaivaivaṃ samarthitaḥ //

sadasadvyatirekoktiḥ prapañcasya ca hīyate //

sadasadvyatirekoktiḥ prapañcasya ca hīyate //

yad yathā kiṃ cid ucyeta tat sarvasya tathā bhavet //

yad yathā kiṃ cid ucyeta tat sarvasya tathā bhavet //

tasmād astīti saṃvittir jāyamānā ghaṭādiṣu //

tasmād astīti saṃvittir jāyamānā ghaṭādiṣu //

tattatpadārthasaṃsthānapāramārthyāvabodhinī //

tattatpadārthasaṃsthānapāramārthyāvabodhinī //

sajātiyavijātīyavyavacchedanibandhanaiḥ //

sajātiyavijātīyavyavacchedanibandhanaiḥ //

svaiḥ svair vyavasthitai rūpaiḥ padārthānāṃ tu yā sthitiḥ //

svaiḥ svair vyavasthitai rūpaiḥ padārthānāṃ tu yā sthitiḥ //

sā sattā na svatantrānyā tatrādvaitakathā katham //

sā sattā na svatantrānyā tatrādvaitakathā katham //

na ca nānāvidhākārapratītiḥ śakyanihnavā //

na ca nānāvidhākārapratītiḥ śakyanihnavā //

na vedyaṃ vittidharmaḥ syād iti yat prāgudīritam //

na vedyaṃ vittidharmaḥ syād iti yat prāgudīritam //

tenāpi sādhitaṃ kiṃcit saṃvido 'sti na vā tvayā //

tenāpi sādhitaṃ kiṃcit saṃvido 'sti na vā tvayā //

asti cet pakṣabādhaḥ syān na cet te viphalaḥ śramaḥ //

asti cet pakṣabādhaḥ syān na cet te viphalaḥ śramaḥ //

ataḥ svarasavispaṣṭadṛṣṭabhedās tu saṃvidaḥ //

ataḥ svarasavispaṣṭadṛṣṭabhedās tu saṃvidaḥ //

yathāvat sthāyibhir bāhyair naikyaṃ yāti ghaṭādibhiḥ //

yathāvat sthāyibhir bāhyair naikyaṃ yāti ghaṭādibhiḥ //

sahopalambhaniyamān nānyo 'rthaḥ saṃvido bhavet //

sahopalambhaniyamān nānyo 'rthaḥ saṃvido bhavet //

yad etad aparādhīnasvaprakāśaṃ tad eva hi //

yad etad aparādhīnasvaprakāśaṃ tad eva hi //

svayamprakāśatāśabdam iti vṛddhāḥ pracakṣate //

svayamprakāśatāśabdam iti vṛddhāḥ pracakṣate //

yasminn abhāsamāne hi yo nāmārtho na bhāsate //

yasminn abhāsamāne hi yo nāmārtho na bhāsate //

nāsāv arthāntaras tasmān mithyendur iva candrataḥ //

nāsāv arthāntaras tasmān mithyendur iva candrataḥ //

abhāsamāne vijñāne na cātmārthāvabhāsanam //

abhāsamāne vijñāne na cātmārthāvabhāsanam //

iti saṃvidvivartatvaṃ prapañcaḥ sphuṭam añcati //

iti saṃvidvivartatvaṃ prapañcaḥ sphuṭam añcati //

(manda) maivaṃ paribhava (?) pratyakṣeṇa balīyasā //

(manda) maivaṃ paribhava (?) pratyakṣeṇa balīyasā //

saṃrakṣyamānabhedās te nānumānānuvartinaḥ //

saṃrakṣyamānabhedās te nānumānānuvartinaḥ //

tathā hīdam ahaṃ vedmīty anyonyānātmanā sphuṭam //

tathā hīdam ahaṃ vedmīty anyonyānātmanā sphuṭam //

trayaṃ sākṣāc cakāstīti sarveṣām ātmasākṣikam //

trayaṃ sākṣāc cakāstīti sarveṣām ātmasākṣikam //

pratyakṣapratipakṣaṃ ca nānumānaṃ pravartate //

pratyakṣapratipakṣaṃ ca nānumānaṃ pravartate //

na hi vahner anuṣṇatvaṃ dravyatvād anumīyate //

na hi vahner anuṣṇatvaṃ dravyatvād anumīyate //

kiṃ ca hetur viruddho 'yaṃ sahabhāvo dvayor yataḥ //

kiṃ ca hetur viruddho 'yaṃ sahabhāvo dvayor yataḥ //

tavāpi na hi saṃvittiḥ svātmanā saha bhāsate //

tavāpi na hi saṃvittiḥ svātmanā saha bhāsate //

sahopalambhaniyamo na khalv ekaikasaṃvidā //

sahopalambhaniyamo na khalv ekaikasaṃvidā //

na ced asti sasāmānyaṃ sarvaṃ saṃvedanāspadam //

na ced asti sasāmānyaṃ sarvaṃ saṃvedanāspadam //

nīlādyupaplavāpetasvacchacinmātrasantatiḥ //

nīlādyupaplavāpetasvacchacinmātrasantatiḥ //

svāpādau bhāsate naivam arthaḥ saṃvedanāt pṛthak //

svāpādau bhāsate naivam arthaḥ saṃvedanāt pṛthak //

tena saṃvedanaṃ satyaṃ saṃvedyo 'rthas tv asann iti //

tena saṃvedanaṃ satyaṃ saṃvedyo 'rthas tv asann iti //

tad etad aparāmṛṣṭasvavāgbādhasya jalpitam //

tad etad aparāmṛṣṭasvavāgbādhasya jalpitam //

sahopalambhaniyamo yenaivaṃ sati hīyate //

sahopalambhaniyamo yenaivaṃ sati hīyate //

yasmād ṛte yadābhāti bhāti tasmād ṛte 'pi tat //

yasmād ṛte yadābhāti bhāti tasmād ṛte 'pi tat //

ghaṭād ṛte 'pi nirbhātaḥ paṭād iva ghaṭaḥ svayam //

ghaṭād ṛte 'pi nirbhātaḥ paṭād iva ghaṭaḥ svayam //